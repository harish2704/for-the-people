# ആമുഖം‌

രാഷ്ട്രീയ പാർട്ടികളുടെ പ്രവർത്തനത്തിന് ഒരു ക്രമവും വ്യവസ്ഥയും  നി‌ർവചിക്കാനും
അങ്ങിന്റെ  , രാഷ്ട്രീയത്തിന്റെ  സുതാര്യത, ഗുണമേൻമ  എന്നിവ വർദ്ധിപ്പിക്കാനും  വേണ്ടിയുള്ല ഒരു സംരഭമാണ് ഇത്.

വ്യക്തമായ ഒരു നിയമ സംഹിത ( protocol )  നിർവചിക്കുകയും , അതിനനുസരിച്ച് പ്രവർത്തിക്കുന്ന ഒരു  ഓൺലൈൻ പോർട്ടൽ അപ്പ്ലികേഷൻ ഉണ്ടാക്കുകയും വഴി,  ഭരണ പരമായ തീരുമാനങ്ങളിൽ  ജനങ്ങളുറ്റെ പങ്കാളിത്തം ഉർത്താനും‌‌ , അങ്ങിന്റെ യഥാർത്ത അധികാരം ജനങ്ങളിലേക്ക് തന്നെ എത്തിക്കാനും സാധിക്കും എന്നുള്ള ശുഭാപ്തി വിശ്വാസമാണ് ഈ സംരഭത്തിന്റെ കാതൽ 


### ചിട്ട/ക്രമം‌‌ - വ്യവസ്ഥ 
നമ്മുടെ ചരിത്രം പരിശോധിച്ചാൽ മനുഷ്യൻ  തന്റെ പുരോഗതി കൈവരിച്ചുട്ടുള്ളത് ചിട്ടയും ക്രമവുമുള്ള  "വ്യവസ്ഥകൾ" ( Systems ) ആവിഷ്കരിച്ചുകൊണ്ടാണ് എന്ന് കാണാം .
ഉദാഹരണമായി  ഭാഷ എന്നത്  ആശയവിനിമത്തിനായി  നമ്മൾ ക്രമപ്പെടുത്തി ഉണ്ടാക്കിയ  ഒരു  വ്യവസ്ഥയാണ് ..
ഗതാഗത നിയമങ്ങൾ ഗതാഗതം സുഗമമാക്കാൻ വേണ്ടീ ആവിഷകരിച്ചാതാണ്
സാമൂഹിക മര്യാദകളും നിയമങ്ങളും  സമൂഹത്തിന്റെ നിലനിൽപ്പിന്റെ സ്ഥിരത വർദ്ധിപ്പിക്കാനായി ആവിഷ്കരിച്ചതാണ്...

ശാസ്ത്രവും സാങ്കേതിക വിദ്യയും നമ്മളെ വീണ്ടും വീണ്ടും ഓർമ്മപ്പെടുത്തികൊണ്ടിരിക്കുന്നത് ഈ ചിട്ടയുടേയും  ക്രമത്തിന്റേയും ശക്തിയെ പറ്റിയാണ്.

മനുഷ്യരാശിയുടെ നിലനിൽപ്പിന്റെ അടിസ്ഥാനങ്ങളായ മേൽപറഞ്ഞ വ്യവസ്ഥകൾ എങ്ങനെ ഉരുത്തിഞ്ഞു വന്നു എന്ന് നോക്കിയാൽ  അത് കാലക്രമത്തിൽ ക്രമപ്പെട്ട് വരുന്നതാണ് എന്ന് കാണാം . 

### സാങ്കേതിക വിദ്യ 
ചരിത്രം പരിശോധിച്ചാൽ  സാങ്കേതികവിദ്യ ,  മനുഷ്യരാശിയുടെ മുന്നോട്ടുള്ല പ്രയാണത്തിന്റ വേഗത വർദ്ധിപ്പിക്കുന്നതായാണ് മനസ്സിലാക്കാനാവുക ,

കുഴിയിൽ ചാടാനെങ്കിൽ അങ്ങനെ , കുന്നുകയറാനാണെങ്കിൽ അങ്ങനെ ,  പ്രയാണത്തെ ത്വരിപ്പെടുത്തുക എന്നതാണ് സാങ്കേതിക വിദ്യ ചെയ്തുകൊണ്ടിരിക്കുന്നത് .

ഇന്ന് ഒരുപാട് മേഖലകൾ സാങ്കേതിക വിദ്യയുടെ ശക്തിമൂലം അതിവേഗം പുരോഗതി കൈവരിച്ചിരിക്കുന്നതായി കാണാം ...

അഥവാ, സമൂഹത്തിൽ സാങ്കേതിക വിദ്യക്ക് ചെയ്യാനുള്ള ധർമ്മം ഇതാണ് എന്നാണ് അനുമാനിക്കുന്നത് 



### രാഷ്ട്രീയം 

രാഷ്ട്രീയം സമൂഹത്തിൽ  ഒഴിച്ചുകൂടാനാവാത്ത ഒന്നാണ്...
സമൂഹത്തെ ഒരു ശരീരമായി കണക്കാക്കിയാൽ  ശിരസ്സായി പ്രവർത്തിക്കേണ്ടത് രാഷ്ടീയമാണ് 

എന്നാൽ , എന്താണ് ഇന്നത്തെ  രാഷ്ട്രീയത്തിന്റെ അവസ്ഥ ? 
ചെറുതായ ഒരു നിരീക്ഷണത്തിൽ നിന്ന് താഴെപറയുന്ന കാര്യങ്ങൾ മനസ്സിലാക്കാം 

1. അധികാരം ജങ്ങൾക്ക് എന്നത് ഒരു തമാശയായി മാറിക്കൊണ്ടിരിക്കുന്നു.. അധികാരത്തിന്റെ ചെറിയൊരു ശതമാനം മാത്രം ജനങ്ങൾക്ക് എന്നതാണ് സത്യം
2. അനർഹരായ ആളുകൾ അരങ്ങ് വാഴുന്നു..
3. അർഹരായവർ കടന്നുവരാൻ മടിക്കുന്നു. അല്ലെങ്കിൽ അതിന് സാധിക്കുന്നില്ല. 
4. സൂര്യപ്രകാശം വീഴാതെ അടഞ്ഞ് കിടക്കുന്നത് കൊണ്ട്‌   ക്ഷുദ്രജീവികൾ വിഹരിക്കുന്ന മുറിപോലെ,  സമൂഹത്തിന്റെ ഭരണ കേന്ദ്രമായ രാഷ്ട്രീയ‌ം ഇന്ന് ഒരു അടഞ്ഞ ഒരു മുറിയായാണ് സമൂഹത്തിന് അനുഭവപ്പെടുന്നത് . അത് വൃത്തിയാക്കാൻ മിനക്കെട്ടിറങ്ങാൻ  പ്രബുദ്ധ പൗരൻ അറച്ച് നിൽക്കുന്നു  ഭയക്കുന്നു . 


ഈ ഇരുളടഞ്ഞ മുറിയിലേക്ക് സുതാര്യതയാകുന്ന സൂര്യപ്രകാശം വീഴാൻ അനുവദിച്ചാൽ , അത് ഒരുപാട് പ്രശ്നങ്ങൾക്കുള്ള പരിഹാരമാകും എന്ന് പ്രതീക്ഷിക്കുന്നു. 


ഈ കാര്യത്തിൽ സാങ്കേതിക വിദ്യയുടെ സാധ്യതകൾ ഒരുപാട് ഉപയോഗപ്പെടുത്താൻ സാധിക്കും 



	




